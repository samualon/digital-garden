Soren Kierkegaard was een Deense 19e eeuwse [[Filosofie|filosoof]] en wordt door velen gezien als de grondlegger van het [[Existentialisme]].
## Stadia op de levensweg
Volgens Kierkegaard denken we in onze moderne maatschappij in termen van abstracties. We spreken niet over ik, maar over men. Volgens hem kunnen deze abstracte theorieën niet bepalen hoe wij moeten leven.

Kierkegaard beweert dat het leven een mysterie is dat geleefd moet worden, niet dat moet opgelost worden. Hij beschrijft drie stadia waarbinnen een persoon zich kan bevinden. Niet iedereen bereikt alle drie de stadia, sommigen blijven heel hun leven in een stadium. Deze stadia zijn:
1. Het esthetisch stadium
2. Het ethisch stadium
3. Het religieus stadium
### Esthetisch stadium
(Versta esthetisch als zintuiglijk)
#### Beschrijving
Binnen dit stadium geniet men zonder verantwoordelijkheid op te nemen en zonder 'second thoughts'. De focus ligt op het onmiddellijke, leven in het moment en het uiterlijke (het vergankelijke).

Men ziet elk moment als een opportuniteit om iets zintuiglijk mee te maken.
#### Problemen
Deze levenswijze brengt echter problemen met zich mee:
- Fundamenteel **eenzaam**: geen echte relaties.
- Fundamenteel **passief**: men is afhankelijk van wat op hun pad komt.
- **Vergankelijk**: het succes en genot is tijdelijk.
- **Verveling**: avonturen worden na verloop monotoon.
- **Geen echte vrijheid**: de estheet kan geen keuzes maken, want dan verliest hij andere mogelijkheden. 
#### Onmiddellijke en reflectieve estheet
Kierkegaard maakte een onderscheid tussen de onmiddellijke estheet en de reflectieve estheet. 

De reflectieve estheet zal proberen om het eigen leven tot een esthetisch kunstwerk te maken door te focussen op wat interessant is en op zoek te gaan naar iets nieuws.
#### Crisis
Personen in dit stadium bereiken nooit echte bevrediging, wat kan leiden tot een soort melancholie. 

De vraag naar een authentiek leven kan dan aan de kant worden gegaan door zich te storten op activiteiten of de melancholie esthetisch te maken ([[The Myth of Sisyphus]]).
### Ethisch stadium
#### Beschrijving
Wanneer men binnen vorig stadium een duurzame keuze maakt (bvb. je kiest voor een toegewijde relatie), verplaatst men zich naar het ethisch stadium.

Men wil een stabiel zelf creëren die beperkingen aanvaard en verantwoord leeft volgens ethische principes. Daarbij handelt die actief, in tegenstelling tot het passieve van de estheet, in duurzame engagementen.
#### Crisis
Men wordt uiteindelijk geconfronteerd door z'n tekortkomingen, botsende plichten en zondigheid, wat een schuldbewustzijn creëert.
### Religieus stadium
#### Beschrijving
Met ethiek alleen stoot men nog steeds op tekortkomingen. Je 'zelf' is niet genoeg, je hebt god nodig. 

In dit stadium gelooft men dat het leven pas betekenisvol wordt als men het uit handen geeft door een sprong te maken voor geloof (in god).

Dit geloof is niet wetenschappelijk te begronden en is geen objectieve zekerheid, maar dit is cruciaal. Men moet onzeker zijn, want kennis en zekerheid zijn manieren om de vraag van [[Existentialisme]] te ontwijken. Men kiest niet voor de objectieve waarde, maar toont zijn vrijheid door te kiezen voor het geloof.
#### Engagement als geloof
Volgens [[Jean-Paul Sartre]] is de sprong die gemaakt moet worden een volledig engagement in een overtuiging zonder volledige zekerheid.