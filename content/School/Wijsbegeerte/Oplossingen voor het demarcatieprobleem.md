---
dg-publish: true
---
Er zijn verschillende voorstellen geweest voor het oplossen van het [[Demarcatieprobleem]]. Hieronder staan eerst drie problematische oplossingen en dan twee oplossingen die vandaag de dag nog relevant zijn.

## Problematische oplossingen
### Wat fout is is pseudowetenschap
Volgens deze visie is alles wat niet juist is, een pseudowetenschap. Dit klopt echter niet want veel wetenschappelijke theoriën zijn fout, maar worden niet afgeschreven als pseudowetenschap.

### Wat niet gebaseerd is op observaties is pseudowetenschap
Deze visie klopt echter ook niet volledig, want ook vandaag zijn er wetenschappelijke feiten die niet verkregen zijn via observatie (bijvoorbeeld zwaartekracht en oorzakelijkheid).

### Wat niet verifieerbaar is is pseudowetenschap
Volgens deze visie zijn zaken die we niet kunnen nagaan geen echte wetenschap.

De [[Wiener Kreis]] waren sterke aanhangers van deze laatste visie.

## Relevante oplossingen
### De visie van Karl Popper
Volgens [[Karl Popper]] is een uitspraak of theorie wetenschappelijk indien ze [[Falsifiëren|falsifieerbaar]] is.

Volgens Popper is het makkelijk om bewijsmateriaal te vinden pro een bepaalde hypothese, maar deze zullen de hypothese daarvoor niet definitief en in de oneindigheid kunnen ondersteunen. 

Daarbij stelt hij als kritiek op de [[Wiener Kreis]] dat [[Corrobatie]] niet gelijk is aan verificatie. Bvb. Zwarte zwanen zijn zeldzaam dus een hypothese kan zijn dat zwarte zwanen niet bestaan. Heel veel witte zwanen zien betekent niet dat zwarte zwanen niet bestaan. Een zwarte zwaan zien betekent wel meteen dat de hypothese fout is (falsifiëring).

Volgens Popper kunnen daarbij wetenschappelijke theorieën nooit definitief bewezen worden. 'Wetenschap is als een verzameling van op dit moment de beste gissingen om voorspellingen te maken'. Hij zag wetenschappelijke vooruitgang eerder als een continue overgang, in tegenstelling tot wat [[Thomas Kuhn]] beweerde in de [[Incommensurabiliteit]] van de kuhniaanse paradigma's. Dit proces wordt binnen het darwinisme vaak gedefinieerd als [[Gradualisme]].

#### Problemen bij deze visie
Als kritiek op Popper's visie wordt vaak gegeven dat zijn conclusie te drastisch en te snel is. Enkele tegenargumenten:
1. Bij het afleiden van experimenten kunnen fouten oplopen (bvb. interfererende factoren).
2. Waarnemingen kunnen mislopen (meetfouten van apparatuur).
3. Fouten van hypothesen kunnen opgelost worden adhv. [[Ad hoc-hypothesen]].

Verder zijn wetenschappelijke voorspelling weldegelijk wetenschappelijk, terwijl ze niet falsifieerbaar zijn.

### De visie van Thomas Kuhn
#### Verschil met de visie van Popper
[[Thomas Kuhn]] was het oneens met ongeveer alles dat [[Karl Popper]] naar voor schoof. In tegenstelling tot wat Popper meende, gelooft Kuhn dat wetenschap verloopt in wisselingen in [[wetenschappelijk paradigma]]'s. Deze schokken van paradigma naar paradigma beschrijft hij als revoluties.

Volgens Kuhn dragen paradigma's [[Incommensurabiliteit]], in tegenstelling tot de continue vooruitgang waarin Popper gelooft. Dit sluit aan bij het [[Punctuated equilibrium]] van [[Stephen Gould]]. Daarbij beschrijft Kuhn de wetenschap als iets relativistisch. Men kan theorieën enkel vergelijken tegen andere theorieën binnen hetzelfde paradigma.

Kuhn was een wetenschapshistoricus en deze visie op vooruitgang past beter bij wat we in het verleden merkten. Wetenschappers houden graag lang vast aan hun theorieën. Pas na heel wat nieuwe afwijkingen die worden gevonden binnen een huidig paradigma zal een uiteindelijke crisis zorgen voor een paradigmawissel of revolutie.

#### Kuhn's oplossing voor het [[Demarcatieprobleem]] 
Kuhn's oplossing heeft twee kanten.

Volgens zijn [[Incommensurabiliteit]] gelooft Kuhn niet dat er een absoluut demarcatiecriterium bestaat over alle paradigmas heen.

Binnen eenzelfde paradigma kan hij echter wel wetenschap van pseudowetenschap onderscheiden door de volgende voorwaarde: wetenschappers werken probleemoplossen, pseudowetenschappers niet.