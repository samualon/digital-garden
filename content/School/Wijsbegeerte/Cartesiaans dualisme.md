---
dg-publish: true
---
Dit is een dualistische opvatting van [[René Descartes]] die stelt dat het lichaam materieel is, de geest immaterieel is en dat deze daarom volledig onafhankelijk zijn.
## Uitleg
[[René Descartes]]  stelde dat omdat hij denkt ('Je pense') hij een onbetwijfelbaarheid heeft dat hij een denkende substantie is. Dit verschilt van een materiële substantie, dus moet het denken en het lichamelijke verschillend zijn van elkaar.

Deze uitspraak wordt ondersteund door twee argumenten:
1. [[Principe van identiteit]]
2. [[Argument van ondeelbaarheid|Argument van ondeelbaarheid en niet-ruimtelijkheid]]

### Principe van identiteit
'Je pense' dus we weten dat we denken. Dit is niet-lichamelijk en is onbetwijfelbaar. We weten echter niet zeker of het lichamelijk bestaan betwijfelbaar is. 

Aangezien denken onbetwijfelbaar is en het lichamelijk bestaan wel betwijfelbaar is hebben ze dus beiden verschillende eigenschappen en zijn ze volgens het [[Principe van identiteit]] twee verschillende zaken.

### Argument van ondeelbaarheid
Het lichaam is iets deelbaars en ruimtelijks. Het denken is niet deelbaar en is ook niet iets ruimtelijks. Opnieuw volgens het [[Principe van identiteit]] kunnen we concluderen dat het denken en het lichamelijke dus twee verschillende dingen zijn.

### Problemen bij de argumentatie
Er zijn twee probleempunten binnen deze redenering:
1. Je kan twijfelen en niet twijfelen over twee dingen die toch hetzelfde zijn. Bvb. je kan het bestaan van Clark Kent onbetwijfelbaar vinden, maar wel twijfelen over het bestaan van Superman.
2. Het denken kan mogelijks wel deelbaar zijn, denk aan onderbrekingen als slaap, coma's, gedachtenloos in de zetel zitten, etc. Daarbij kunnen we verschillende soorten mentale activiteiten onderscheiden.